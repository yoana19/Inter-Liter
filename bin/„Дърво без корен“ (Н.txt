„Дърво без корен“ (Н. Хайтов)
разказ
Дърво без корен. Това са дечицата бежанци, които тръгват на път като нелегални имигранти. Деца на разпилени от войната семейства. Често никой не знае къде са родителите му и дали са оцелели. Според закона те са все още деца. По съдба обаче са преждевременно пораснали. По-големите от тях са поели трудния път на мигрантството, за да осигурят прехрана за близките си. Според европейското законодателство всяко дете бежанец трябва да бъде проверено дали има близки в държава, която е членка на Европейския съюз. Ако случаят е такъв, България пристъпва към т.нар. събиране на семейства. Само че събирането на семейства все още е доста тромаво като процедура, тъй като няма единна база данни за вече регистрираните бежанци и търсещите убежище.


Съдбата е най-безмилостна към тези, които нямат родители. За тях поемат грижите случайни хора от групата, с която са преминали границата. След като обаче въпросният попечител получи статут, за децата се грижи Агенцията по бежанците. Въпросът с попечителството на децата бежанци е сложен. Според текстовете на Семейния кодекс настойник или попечител се назначава на деца, чиито родители са неизвестни, починали, лишени от родителски права или ограничени в правата си. При децата бежанци тези факти са недоказуеми