„Индже“, „Албена“ (Й. Йовков)
Разказ
“Индже”: Йордан Йовков е един от най-големите майстори на българския разказ. Неговите творби проследяват събитията от различни времеви пластове. Ретроспекцията е най-често използван художествен похват. Но уникалното майсторство се дължи на способността на писателя да вниква в човешките души и да ги анализира. Героите му са неустоимо красиви и страстни. Мъжете са иснински монополитни личности- храбри, решителни, готови на саможертва. Монополитен е и главният герой в разказа „Индже”. Той въплащава красотата, силата, мъжествеността, волята, неизчерпаемата енергия. Не е безгрешен, но обаятелен, когато се пробужда съвестта му. Индже има исторически прототип. Писателят се придържа към него, но създава един свой образ, в който влага много от естетическите си принципи: добро, зло, красота, любов, грях, възмездие. Два са основните периода в живота на Индже. На кърджалийски разбойник и на народен закрилник. Йовков започва разказа с Индже – кърджалийкският водач. У него е започнал дълбок душевен процес. Навежда глава, замисля се, дълго гледа към село Урум Еникъой, но не дава знак за нападение.Мислите му го връщат шеснайсет години назад във времето. Спомня си нападението на Жеравна, за лудешкия юруш, с който превзема села и колиби. В младите си години живее без задръжки и морални стойности. Зад себе си оставя само небе и земя, но не страда от угризения за злото, което прави: „наоколо се люлеят пожарите, пищят жени и деца, кръв багри високите дувари…Индже става по-весел. Мъчно е да му се угоди.” Неговата дума е закон пред всички. Йовков въвежда образа на Пауна „хубава, тънка, висока”, усмивката на тая жена и погледа засядат дълбоко в душата на Индже и той я прави своя жена „по закон и по обичай”. Докато е млад не дели доброто от злото, той е зъл, сприхав и алчен. Спомня си и дена на най-големия си грях. Денят когато подхвърля детето си във въздуха с думите „хайдутин дете не храни” и го перва с ятагана си. Душевният прелом у хайдутинът започва. Ненадейно го ранява куршума на Сяро Барутчията. След като захвърля детето си, Пауна го напуска и така Индже разбира какво е самота и болка. Страшното проклятие на умиращия свещеник също гвожди сърцето му и не може да го забрави. Омръзва му името му да всява страх и ужас. След разговора със стареца Индже разбира какво е нужно на хората – мирен живот,труд и сигурност, някой който да ги пази. Индже притежава силата да обърне сърцето си от омразата към любовта. Не с изтрели, а с камбанен звън мечтае да го посрещат в селата. Унищожава всички размирни орди. Пратеното от него девойче, красиво, накичено, ще стигне невредимо до Седемте кладенеца, без никой да го закачи: „Щом тъй е казал Индже..”. Отново се разнася славата му, но като народен закрилник. Той слуша песента на жътварките и пропива първата сълза през живота си. Решава, че е време да отиде и там, където е извършил своя най-голям грях. Голям празник е в Урум Еникъой. Хората посрещат Индже с иконата на Света Троица, с хляб и сол. Той влиза в селото и изведнъж пътя му пресича малко, гърбаво човече. Когато вижда очите на детето, в него се пробужда нещо, но и той не разбира какво е. Гърбавото както го нарича цяло село, убива Индже със своята намерена пушка. Тогава хайдутинът научава, че Гърбавото е негов син и сякаш втори куршум пронизва сърцето му. Под веждите на грозното дете Индже познава очите на Пауна. Той нарежда на кърджалиите да пазят детето. Злото е възмездено: „Много майки съм разплакал… Дойде и моя ред”. Индже си отива от света с прошката и съзнанието, че е дал нещо свято на хората – благородство, обич и спокойствие. Йовков решава, че Индже трябва да загине от собствения си син, за да заплати за греховете си. Отнема му правото да бъде щастлив, но ни внушава идеята, че човек винаги може да стане добър, стига да има сърце и воля за това.


“Албена”: Разказът „Албена” е вписан в една от представителните Йовкови творби – произведенията от „Вечери в Антимовския хан” (1928г.) създават очарователен фикционален свят, възкресяват тукашното село и тукашния човек, каквито са във въображението на писателя, тъгуващ за едно безвъзвратно отминало време. Йовков не се интересува твърде от социалните конфликти на селото. Авторът на „Албена” се вълнува от друг тип проблематика, от други измерения на човешкото и на българското, когато пресъздава тукашния патриархален свят.
      Произведението „Албена” разисква възлов за цялото творчество не белетриста проблемен кръг. Въвличайки ни като своеобразни зрители в историята на една хубава жена, участвала в най-тежкото от престъпленията – в убийството, повествователят ни кара да си задаваме трудни за обмисляне въпроси: подсъдна ли е красотата, виновна ли е тя: ако хубостта води със себе си греха, може ли, нужно ли е човекът да я „забрани”; ако за да живее със и в доброто, той трябва да се откаже от красотата, струва ли си пребиваването в доброто, верността към доброто; ако всяко престъпление се наказва, престъплението поради страст, провокирана от красотата, по-малко ли е престъпление и т.н.
      В разказа „Албена” „криминалната” история е превърната в история за сложността на конкретния житейски казус, който не може да бъде лесно побран, лесно осмислен и твърдите и уж семантически ясни категории на оценяването-класифициране като „добро” и „зло”.