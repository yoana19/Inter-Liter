„Сватба“ (Н. Фурнаджиев)
Четейки поемата и гледайки заглавието първоначално читателят може да се заблуди.
Защо ли? Сватбата се асоциира с щастие, любов, духовен съюз,докато „сватбата” на 
Фурнаджиев е по-нетрадиционна от познатата на нас до сега, но все пак има известна
близост между нашата и неговата представа за сватба.
Сватбата на Фурнаджиев е всъщност една митологична сватба на човека с надеждата и вечността.Във символичен план сватбата е празник, ориентиран към основополагането на координатите на битието-живота,смъртта, справянето с времето,паметта.Образно казано- това е ритуал,който играе ролята на мост през времената,той свързва и събира далечното. Тук се срещат небесата и равнините, светлината и тъмнинита,скръбта и веселието,живите и мъртвите.
„ вятър весел и черен плющи”
„ звънят равнините- и пеят клисурите ...над злочестата черна земя”
Не на последно място сватбата е среща и на времената- на миналото като памет, на настоящето като като изпитание, на бъдището като надежда. Неслучайно в текста са вмъкнати епитети като „тъмен”, „тъмни”, чрез тъмнината се призовава невидимия пантеон, дедите за участие в космическия празник.
Поемата осмисля сватбата като празнична точка, където „тъмният” човешки свят започва да се разсъмва. Освен спасително прехождане сватбата е и раздяла, жертвен ритуал. Действащите лица в този ритуал трябва да умрат, за да се родят отново в единството на ново семейство. 
Митологичното също е вплетено в творбата, вмъкнат е мотивът за смъртта, ражданито, прераждането.
„ Утре е сватбата, моя земя, утре аз ще се женя,
свети незнайното слънце в нощта с пламъци тъмночервени”.
Поемата „Сватба” е поема на прехода от нощта към деня, на смъртта към живота и прераждането.Ролята на човека в поемата е, че самият той е част от едно вечно противопоставяне умиращ- възкръсващ. Той е в бездната на своята тъмна самота,но и в слънчевия ден на сватбата си и светлите надежди.
„Сватба”е поема на тъгата, на умиращите надежди и копнежи,но и на възкръсналите мечти,родени в светлия ден .